TRS роз'єм уживаний зазвичай в аудіо-відео пристроях, наприклад навушниках. Аудіо-відео пристрій повинен мати гніздо («джек») відповідного діаметра.
Розрізняють роз'єми типу «джек», менший — «мініджек» та ще менший — «мікроджек». Перший тип поступово виходить зі вжитку через невеликі габарити самих плеєрів.
Найбільший тип (6.3 мм) застосовується передусім в студійному обладнанні та музичних інструментах для з'єднання інструмента (наприклад синтезатора чи електрогітари) з підсилювачем або мікшером. З огляду на простоту конструкції гнізда та великі розміри цей роз'єм вважається надійнішим та витривалішим. В домашній апаратурі це з'єднання майже не застосовується.
З'єднання 3.5 мм повсюдно застосовується для навушників та переносних пристроїв, а також в комп'ютерних звукових картах.
6.3 мм так само як і 3.5 мм штекери можуть бути прямі і більш зручні кутові ("Г-подібні").
З'єднання 2.5 мм застосовується для навушників в таких пристроях, як мобільні телефони. Оскільки більша кількість доступних на ринку навушників розраховані на роз'єм 3.5 мм, користувачі пристроїв з гніздами 2.5 мм приречені на використання спеціальних навушників, або застосування перехідників. З'єднання 2.5 мм через невеличкі розміри вважається тонким і ненадійним.